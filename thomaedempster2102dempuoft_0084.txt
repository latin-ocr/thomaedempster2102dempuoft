414 HISTORIA ECCLESIASTICA

B. KINEARDUS. 763.

Β. KINEARDUS Scotus, falso hactenus Einartus et Eginartus, Ca-
roli Magni alumnus, creditus Germanus, cum fuerit Scotus; nam
id nomen eo aevo in eo Britanniae tractu frequens. Hovedenus
Annal. pag. CCXXXV. Alcuini, Rabani, Clementis, et Joannis so-
cius, quos saepe hoc opere monui cum Gulielmo Achaii regis Sco-
torum fratre ex Scotia in Galliam venisse, et ut ceteri sub senium
aula deserta monachus faetus, ac deinde abbas, concilio Mogun-
tino sub Bonifacio subscribit. Primum argumentum ab hominis
Germani auctoritate sumetur: is est Conradus Gesnerus, qui “ Vitam
Caroli ab Albino Flacco Scoto” conscriptam docet3 quem sequitur
Josias Simlerus epitomastes, et concors Flavius Blondus Hetrur.
illustrat. pag. L11. in rebus Florentiae: ‘⁵ Gesta Caroli ab Alcuino
ejus praeceptore scripta.” Deinde est codex apud Petrum Petavium,
senatorem Parisiensem, v. eL. cum hac inscriptione: “ Scotus de Rebus
Caroli Magni :'' liquet ergo hunc vetustum esse Scotum, qui ab ali-
quibus Alcuinus scotus putabatur, ab aliis anonymus. Sed et Cle-
mentem quendam Scotum auctorem facit VVolfgangus Lazius lib. 111.
de Migrat. Gent. pag. XL. Ego nunc primum nomen eruo e situ
et latebris antiquitatis Scoticae, et gratias, puto, habebit nobilis—
sima apud nostrates Kinardorum familia, quae etiamnum hodie
potens est, et clara, ob tam insigne nobilitatis suae monumentum.
Docuit me Florentius vigorniensis in Chronico ad annum DCCCXIII.
quem locum exscribam. “ Pons quem apud Moguntiacum per de-
cem annos ingenti labore, et opera mirabili, de lignis Carolus rex
struxit, adeo ut perpetuo durare posse videretur, anno uno ante
obitum suum ita tribus horis conflagravit. ut ne una quidem hastu-
la super aquam remaneret. Pontem autem illum Ricolphus episco-
pus dicitur jussisse incendere, propter latrocinia, quae noctibus in eo
exercebantur, dum homines spoliati in flumen ipsum jacti necabantur.
Sed Kineardus, qui vitam istius Caroli scripsit, haec fortuito refert
contigisse.’' Locus Kineardi non est fideliter a Florentio exscriptus,
neque quicquam ille de fortuito casu3 sic enim ille: “ Pons apud Mo-
guntiacum in Rheno quingentorum passuum longitudinis, nam tanta

