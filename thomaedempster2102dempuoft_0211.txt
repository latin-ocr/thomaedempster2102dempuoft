GENTIS SCOTORUM, LIB. XV. 533

PASLATENSIS. 1010.

PASLATENSIS quidam monachus, incerto nomine, sed magna erudi-
tionis claritudine, si tamen unus ille fuit, ac non plures incepti ab
uno, eo in monasterio, operis continuatores, scripsit
Chronicon ab initio Mundi lib. 1. quod Georgius Buchan-
anus in Historia sua Scotica sequi se profitetur, et
veluti Palladium incendio furentium cum Knoxio-haereti-
corum exceptum asservat Alexander Setofflus, Scotiae can-
cellarius, Dunfermelinae comes. Eo etsi res orbis universi,
res tamen praecipue Scoticas attingit, et sunt quae Hector
Boethius non viderat.
Vivebat anno Mccccnn.

S. PATRICIANUS. 101 1.

S. PATRICIANUS quis fuerit, docet Hector Boethius lib. VIII. Hist.
Scot. in fine. “ Passi sunt complures sub idem tempus antistites et
sacerdotes, propter Christi nominis confessionem, a Saxonum feritate
in Albione, uti qui Britannicas res memoriae prodiderunt, literis man-
daverunt, constantissimis animis martyrium: alii alio fugientes secun-
dioribus se rebus servaverunt, et inter eos Patricianus episcopus, vita
et disciplina insigni, apud Congallum regem, a quo praediis et agris
in Mona insula donatus, vitam plane Christiano dignam docendo et
exhortando ad meliora peregit. Quievit is beatissimo fine, perspicuum
cunctis exemplum, studiosam vitam, Deoque optimo maximo semper
acceptam, relinquens, Com-ano rege Scotis imperitante.” Meminit et
J oannes Fordunus Hist. Scot. lib. 111. qui ait eum scripsisse

Documenta ad Fideles lib. 1.

De Persecutione Saxonica lib. Ι. Gens ea bar-
bara feritate littus Oceani Britannici primum obsidebat3 de-
inde regionem ipsam ingressa, cives omnes, sed maxime
Christianos mactabat.

Vivebat anno Dxxxw.
2 E

