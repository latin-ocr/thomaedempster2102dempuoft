GENTIS SCOTORUM, LIB. XIX. 673

rorem, et Arthuri, qui cum Gordoniis res infeliciter magnas ges-
sit, nomenque suum omnibus cis Escam gentibus formidabile red-
didit.

Statim in ipso pueritiae limine adversa familiae suae, nobilioris
quam opulentae, sentire coepit, nam lethales cum Curreriis Grantisque
inimicitiae ita opes exhauserunt, ut jam mortuo avo conclama-
tum videretur: magnae hominum utrinque caedes eum rus ab·
legarunt, ubi triennis omnia elementa unius horae spatio exacte
didicit, tum Turraviae sub ferula plag-osi Andreae Ogstoni tiro-
cinium primum exercuit, mox ad celebrius auditorium translatus
Aberdoniae Thomam Carugiuium audivit, praecipuum eo tractu
grammaticum.

Inter haec Jacobus frater natu maximus patris concubinam Isa-
bellam Gordoniam ab Achavachi, magicis, ut putabatur, arti-
bus illectus, uxorem consilio amicorum vetante duxerat, et ob
id a patre exheredatus, ingenti affinium Gordoniorum nlul-
titudine collecta patrem ad res provinciae ordinandas dilucu-
lo equitantem inopinato aggreditur: fit praelium, quo paterni
famulitii multi cadunt, in his avunculus ipsius parricidae Gil-
bertus Leslaeus, et Joannes Sinclarus3 vulnerati, Robertus frater,
Robertus Ogylbius, pater ipse crus septem glandibus plumbeis
trajectus, et acinace caput scissus; nec incruenta fratri victoria,
nam promptissimis vulneratis, ceciderunt Joannes et Patricius
Gordonii. Hoc tam inaudito parricidio pater irritatus, ut orn-
nem successionis futurae spem filio parricidae praescinderet, agros
Muresk Erroliae comiti vendidit, qui, quod satisdare aut idonee
cavere pater non posset, et baronatum et pretium in hunc usque
diem impune detinet, et Thomae quidem pater inanem titulum
reliquit, Mureskiam jure recuperandam, quae injuria detinetur;
sed regis absentia, comitis illo tractu potentia, advocatorum
perfidia, parum hactenus spei fecerunt. Forte exspectas, lector,
ut parricidii ultionem audias. Jacobus parricida, rege lethaliter
excandescente, in insulas fugit cum magua sicariorum suorum
manu, ibique omnia per vim et libidinem gessit, ad ultimum
Orcadum episcopum succensis aedibus exussit, indeque denuo

2 z

