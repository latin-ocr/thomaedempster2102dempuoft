462 HISTORIA ECCLESIA STICA

tellanum‚ Lidintoniae baronem, pietatis vere assiduum fuisse cultorem.
Res sic se habet ε J acobuS, prior S. Andreae, spurius reginae frater,
qui postea comes Moraviae, odio quidem religionis, sed majori
regnandi cupiditate ardens, primus procerum auro pellectus, ita
procerum turbavit mentes haeresi faventium, ut excogitarit ratio-
nem, et sibi et sectariis operosam, scilicet transire in partes Angli-
canas, ut Maria, defuncto marito, ad Gallias deserendas inducta,
omnia in armis, mutatamque domi religionem offenderet; tum
furioso Calvini catulorum ausu ad arma convolatum, et victa acie
repetita a rebellibus regina, femina pientissima contumeliose trac-
tata, ludibrio omnimodo affecta3 ad postremum in arcem lacu Le-
vinio compacta, atque ad libidinem perduellium haereticorum cus-
todiae mancipata, crebris Elizabethae Anglicanae literis solicitata,
quae ei et securum apud se receptum pollicebatur, et ingentes
copias ultro offerebat, si a perduellibus supplicia digna destinas-
set exigere. Ita lacus Levinii custodia excedens, nec suorum ra-
tionibus, nec Joannis Hamiltonii, Sanctandreani archiepiscopi, la-
crymis cessit, “quin se carissimae,” ut aiebat, ‘⁶ cognatae fidei com-
mitteret :'' sic exiguo comitatu in Angliam trajecit, et Dumbretonia
arce relicta, crudelibus se impiae et saevientis lupae Anglicanae
manibus tradidit3 a qua xlx. annos totos carcere arctissimo detenta,
subditis suis, Sathanae ministris, clam instigantibus, nec Guisiis opem
ferre, Gallia civilibus turbis agitata, valentibus, in arce Fodrin-
gania, novo exemplo et principibus pernicioso, securi est percussa,
unica impietatis ea insula remota pietatis destina. Cujus inno-
centiam sanctitatemque variae gentes egregiique scriptores extu-
lerunt, et maxime Scoti de quibus hoc opere lib. Ι. in Anonfflnis, et
lib. IX. in Incertis, et alibi, ut occasio fuit, egi: innocentiam tam piae
principis frustra obvelant sectarii Angli, ipsa enim falso accusata,
a XLIIX. Anglis interrogata, respondit, “ Deum sibi non defuturum,
quae velit in orthodoxa ecclesia vivere et mori.’' Florimund. Rae-
mundus lib. VI. Haereseon cap. XHX. Deinde Amiae Pauleto, homini
profligatissimO, exprobravit tyrannidem Anglae, “ quae ipsam nulla
alia causa quam religionis vexaret.‘' Ibidem loci. Tum ubi capitalis in
eam lata sententia, graviter majestas sua Christianissima: ‘⁴ Gaudia
mea non sunt in terra, sed in coelo; mihi quidem mors grata est, quae

