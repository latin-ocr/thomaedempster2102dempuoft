496 HISTORIA ECCLESIASTICA

GILBERTUS MAKBRAYAR. 942.

GILBERTUS Makbrayar, monachus Benedictinus congregationis Clu-
niacensis‚ professus in celebri coenobio Crucis Regalis, vir religiose
pius, etin sacris literis egregie versatus, multa contulit in sui mo-
nasterii ornatum, quae enumerat Richardus Brunus in suis Collecta-
neis. Scripsit

Theologiae scholasticae Speculum lib. 1.
Viridarium Sanctorum lib. 1.
Speculationes ex Libris Regum lib. 1.
Exemplorum sacrorum Manipulum lib. 1.

Obiit anno MDXLVII. die XI. Januar. sepultus in suo monasterio,
quod aedificiis splendidissimis decoraverat.

ALEXANDERMONTGOMERI. 943.

ALEXANDER Montgomeri, eques Montanus vulgo vocatus, nobilissi-
mo sanguine, Pindarus Scoticus, ingenii elegantia et carminis venus-
tate nulli veterum secundus, regi carissimus Jacobo, qui poeticen
mirifice eo aevo amplexabatur, quique poetas claros sodales suos
' vulgo vocari voluit, multis ingenii sui monumentis patriam linguam
ditavit et exornavit3 ad me, qui impubes patriam reliqui, paucorum
notitia pervenit ; in his,

Cerasus et Vacciniu'm lib. 1. poema divinum, quo amores
suos descripserat; per cerasum amicae sublimis dignitatem,
per vaccinium contemnendos inferioris et fastiditae amasiae
amplexus intelligens.

Satyra in Poulartum lib. 1. qua nihil virulentius aut inge-
niosius Musae comminiscuntur, aetas certe nostra non

vidit.
Epigrammata vernacula lib. 1.
Cantiones amatoriae lib. Ι.

Obiit, magno regis dolore, qui ingenii ipsius festiva comitate non
vulgariter oblectabatur, anno MDXCI.

