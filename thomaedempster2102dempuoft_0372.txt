690 HISTORIA ECCLESIASTICA.

Caeterum fuit Dempsterus vir corpore et animo egregius; altitudo
illi supra mediocrem vulgaris hominis magnitudinem; coma subni-
grior, et cuti color non longe dispar3 caput magnum, ac totius corpo-
ris habitus plane regius3 robur et ferocitas, quibus vel praestantissi—
mum militem praestare posset, reque ipsa saepius se talem exhibuit.
Indefessus in legendo, ita ut quatuordecim diei horas librorum lectio-
nem se continuare solitum, mihi saepe retulerit. Mentis acumine sa-
tis valuit, sed memoriae tenacitate longe plurimum, adeo ut multo-
ties diceret ignorare se, quid sit oblivio. Nihil adeo abditum in an-
tiquitatis monumentis, cujus non meminerit3 non versus poetae ali-
cujus, non sensum alterius scriptoris, seu Graeci seu Latini (aeque
enim utrumque norat) quem statim cum longa verborum praeceden-
tium ac sequentum serie verbatim referre non posset: ita ut illustriss.
senator Franciscus Cospius, vir per omnes literarum titulos omni
comparatione major, Dempsterum magnam bibliothecam loquentem
compellare consueverit. Declamationem omni rhetorico numero ab·
solutissimam ea celeritate dictabat, ut scriptorem quantumcunque ve-
locem nihil moraretur, et, quod caput est, absque litura vel leviuscula
mille versus et amplius, qua Graecos qua Latinos, quae vocabat
αὐτοσχεδιάσματα, in quovis argumento ex tempore proposito scripturum
recipiebat, et ita, si dictasset, ut calamum, vel levissime excurrentem,
evincere sponderet3 unde, uti de magno illo Stephonio, Dempsteri
praeceptore, cecinit poeta non illepidus, “ carmen inexhausto fun-
dentem carmine vatem” dixisses. Stylus quidem ei copiosus, con-
fragosus tamen: moribus ferox fuit, apertus omnino, et simulandi
nescius, sive enim amore, sive odio aliquem prosequeretur, utrumque
palam3 consuetudine jucundissimus, amicis obsequentissimus, ita
inimicis maxime infensus, acceptaeque injuriae tenaX, eam aperte
agnoscens ac repetens, caeteroquin pius, religiosus, et in iis locis, in
quibus mira pietatis Christianae visuntur exempla, non infrequens.

Haec ego Matthaeus Peregrinus, nec beneficio nec injuria in eum
affectus, breviter retuli ε sciant posteri isthaec me loquutum inter eos,
non qui audiverint, sed qui viderint, attrectarint.

FINIS.

