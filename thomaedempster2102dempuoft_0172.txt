502 HISTORIA ECCLESIASTICA

S. NINIANUS. 954.

‘⁶ S. N INIANUS‚ Pictorum episcopus, regio Britannorum sanguine,
Romam venit adolescens.'’ Anton. Possevin. Apparat. Sacr. pag. D.
Verba etiam ascribam Hect. Boethii lib. vu. Histor. Scot. pag. cxv,
‘⁵ Inter nostros Ninianus episcopus, sanctitate et miraculis clarissi—>
mus, ac Casae Candidae pontificalis in Galdia sedis primus institutor,
ubi et aedem condidit D. Martino suo avunculo sacram3 Scotorum
videlicet, Pictorum, Britonumque doctor et paedonomus non vul-
garis, et eo nomine omnibus qui Albionem incolunt vel hac nostra
aetate in multa veneratione habitus.’' Idem in Descriptione Scot-
“ Candida Casa, D. Niniano sacra, habens coenobium in quo sepul-
chrum ac reliquiae viri sanctissimi.'' Eadem Joannes Leslaeus lib.
iv. pag. CXXXII. Magna hic miraculorum gloria supra omnes illius
insulae divos frequentabatur, nuncupato Deo sub invocatione nominis
ipsius summo archiepiscopatus Glascuensis templo. Celebre illud de
Davide rege ad Dunelmiam victo acie, quod annales nostri referunt
sub annum MCCCXLVIII. “ telum regis tibiae infixum extrahi non
potuit, priusquam S. Ninianum inviseret, visa enim tum est tibia
manifesto aperiri ac telum prosilire.”

Cognomentum huic est, secundum alios, Venedota, at aliis placet
Bernicius 3 utcunque se res habeat, fuit sane vir magnae sanctitatis,
vitae illibatae. Plura apud Bedam lib. 111. Histor. Anglor. cap. 1v.
Scripsit vero

Meditationes Psalterii lib. 1.
De Sententiis Sanctorum lib. 1.

Vixit anno CCCCXXXII. Ejus memoriam recolit die XVI. Septem-
bris Martyrologium Roman. et Joannes Molanus eodem die in Ad-
dition. ad Usuard. “ In Scotia Niniani episcopi et confessoris.''
Injurius ei haereticus J oannes Foxus in Protestat. ad Ecclesiam An-
glican. pag. lx. sed vindicat auctor Conversionis AngIIae part. 1.
cap. x.

