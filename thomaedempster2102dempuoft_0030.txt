:352 HISTORIA ECCLESIASTICA

cati sedulam operam ad gentium Germanicarum conversionem nava-
runt3 alios enim secum sanctus ille duxit, alios, Romae ordinatus et in
Frisiam a Gregorio ΙΙ. cum apostolica auctoritate destinatus, patria
ad se accivit: ab eodem episcopus Frisingensis inauguratus, primus
illius sedis antistes fuit, magna pietatis eruditionisque opinione. Me-
minit J oan. Trithemius lib. IV. de Vir. illustribus Ordin. S. Benedicti
cap. CCXXI. Scripsit ¹
Epistolas ad Bonifacium lib. 1.
Officiarium suae Ecclesiae lib. Ι.
Floruit anno DCCLxxx.

FRANCISCUS HAMILTONUS. 669.

FRANCISCUS Hamiltonus, Scotorum D. Jacobi Majoris in subur-
bio Herbipolitano abbas, vir pius et literatus, magno labore mo-
nasterium illud, Scotis ademptum per Laurentium episcopum,
Orientalis Franciae ducem, et bullam Alexandri VI. pontificis,
in Teutones jure illius transmisso anno MCDXCIX. Scotorum
nationi iterum [restituit]‚ concedente illustrissimo Julio episcopo
Herbipolensi, praesentibus ecclesiae cathedralis canonicis, quorum
liberalitate Embricho episcopus illud olim fundarat anno MCXL.
Scripsit
Orationem de Reformatione Monasterii Scotorum Herbi-
politani lib. 1. Habita est coram J ulio episcopo, principe
Orientalis Franciae, et caeteris optimatibus; prodiit Her-
bipoli. J oannes Busaeus, Soc. J esu presbyter, in praefatione
ad opera Trithemii.
Controversa Fidei Capita, et alia multa, quae posteritatis me-
moriam merentur 3 sed ego non vidi.
Floruit anno MDXCV.

JOANNES HAMILTONUS. 670.

JOANNES Hamiltonus, S. Andreae archiepiscopus, frater Jacobi
Arraniae comitis, et ducis Castri Heraldi, quod religiosis esset sub-
sidio, reginaeque dignitatem strenue tueretur, a perduellibus re-

