4234 θ HISTORIA ECCLESIASTICA

LADILAN DI US. 801.

LADILANDIAE dominus N. Graimus, vir Catholicis virtutibus instruc-
tissimus, cum sectariis ministris morem gerere nollet, sed Catholicae
ecclesiae adhaereret, saluti suae animae prospecturus, conficto crimine
ab iisdem petitus, cum ab eo sceleris poena exigeretur ab alio ad-
missi, subducens se eorum violentiae, nec contra leges, etsi falso
insimulatus, se movens, ad Ailzenam in mare actus, ne simplici qui-
dem morte defunctus, demersus, ac glande plumbea trajectus, quasi
terra et aqua innocentis in caedem conjurassent, vitae exitum feli-
cem sortitus. Brunus Miscellanea Historia Ecclesiastica pag. 1.
Caesus est sub annum Mne.

ANDREAS LECHA. 802.

ANDREAS Lecha, doctor theologiae, strenuus Christi athleta, verita-
tem evangelicam, sanctaeque matris ecclesiae unionem verbo et
scripto firmavit, jure merito illis annumerandus, qui nascenti haeresi
obstiterunt. Joannes Leslaeus pag. DLXV11.in Histor. Scripsit,
quod prius disputaverat,

De reali Praesentia lib. Ι.
De Consensu Ecclesiae Catholicae lib. 1.
Haeresis Mores lib. 1.

Florebat anno MDLXII.

EPIPHANIUS LINDSAY. 803.

EPIPHANIUS Lindsay, nobili sanguine, non longe Dumfrisio, oriun-
dus, sed factis, et morum continentia nobilior, Capucinorum regulae
se tradens, crebro in patriam remissus, haereticos disputando impie-
tatis convicit. Scripsit
controversias lib. Ι.
Vivebat anno MDCXX.

