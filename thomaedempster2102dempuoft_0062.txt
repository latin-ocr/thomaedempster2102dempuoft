384 HISTORIA ECCLESIASTICA

GULIELMUS JARDANUS. 720.

GUL1ELMUS Jardanus, in Merchia, vicino Angliae comitatu, in Sco-
tia natus, in Scotia educatus, D. Dominico se mancipans, missus
oxoniam, ut institutio academiae illius praeferebat ex decreto con-
cilii Viennensis sub Clemente V. ut saepe dixi. Ibi Jardanus, in-
credibili studio theologiam capessenS‚ omnes sui seculi facile post se
reliquit, et doctorali apice insignitus ad scribendum animum compu-
lit, et graves suscepit controversias cum viris doctissimis, in quibus
Utredus Boltus Benedictinus, et Joannes Marchilleus Franciscanus,
ut auctor est Adamus Cistereiensis in Chronico. Plerique, vicinia
locorum decepti, et tacentibus scriptoribus nostratibus, illum Anglum
dixerunt, cum singularem amicitiam cum Mauritio, Dumblanensi epi-
scopo, exercuerit, qui juvenilia ipsius studia liberalitate sua promovit,
ut Georgius Neutonus archidiaconus scribit. Hunc catalogum ope.
rum ipsius inveni ι

Commentarios in Epistolam ad Romanos lib. 1.
De libera Electione ante Mortem lib. 1.
De clara Dei Visione lib. 1.
Super Sententias lib. IV.
Determinationes varias lib. Ι.
Contra Studium Monac-horum lib. 1.
Quaestiones de Conceptione B. Virginis lib. Ι.
Sermones curiosos lib. 1.
Contra Positiones Wicleffi lib. 1.
Pro Fratribus Mendicantibus, contra Utredum, Benedictinum
Monachum, lib. Ι.

Claruit anno MCCCL. pervenit usque ad annum MCCCLXX.

J ΟΝ ATHAS. 721.

JONATHAS, ut quibusdam videtur, Carmelitani ordinis socius, or-
dini illi se addixit in partibus transmarinis, ut in Collectaneis Gil-
berti Bruni habetur: locus professionis fuit Roma, unde in Scotiam

