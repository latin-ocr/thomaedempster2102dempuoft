GENTIS SCOTORUM, LIB. XII. 477

si Ludovicus, paternum morem secutus, non fuisset cui literarum
cura non minor quam patri fuit? Paucis interjectis: ‘⁶ Parisiensis,
Patavina, et Ticinensis academiae Carolum Magnum parentem suum
appellant.’' Sed Clemente, Rabano, J oanne‚ et Alcuino Scotis, acade-
miarum harum fundatoribus, vel alio ad praesulatus evocatis, vel
defunctis, cum pares virtutibus ipsorum et eruditioni non inveniren-
tur successores, scholae illae languere coeperunt, adeo ut sub Lotha-
rio et Ludovico imperatoribus in VI. Concilio parisiensi, lib. 111.'
cap. XII. sub annum DCCCXXIX. Gregorio IV. pontifice, haec verba
sint: ‘⁶ Similiter etiam obnixe ac suppliciter vestrae celsitudini
suggerimus, ut, morem paternum sequentes, saltem in tribus congru-
entissimis imperii vestri locis scholae publicae ex vestra autoritate
fiant, ut labor patris vestri et vester per injuriam, quod absit, labefac-
tando non pereat.’' Clare Caroli Magni cura fundatas tres scholas
apparet; a filiis ipsius restauratas, et novis auctas professoribus, et
antea hoc opere explicatum, et consentiunt scriptores. Platina in
Leone ΙΙΙ. Videantur inferius in Rabano dicenda.

Academiam Papiensem, seu Ticinensem‚ a Carolo Magno fundatam
etsi certo consensu Transalpini tradant, tamen Itali nihil simile
retulerunt, quinimo Bernardinus Saccus, qui Ticinensem Historiam
decem libris est complexus, contentus de obsesso Ticino Desiderio et
capto disseruisse, nihil de schola erecta prodit, sed facit quod facere
solet negligens et indoctus scriptor. Alii serius multis seculis aca-
demiam ibi constitutam volunt, scilicet sub Carolo IV. anno MCCCLXI.
quod probabile duxit Paulus Merula part. 11. Cosmograph. lib. IV.
cap. xxxv. quod manifesto falsum, siquidem ea urbs prima in
eo tractu lumen fidei accepit, Pompeio discipulo Sancti Syri in ejus
vita auctore, primaque cis Alpes peregrinis doctoribus illustrata,
nobile fuit bonarum artium omnium emporium, Scotici, Gallici, et
Anglici annales omnes sine ulla discrepantia. Sed redeo ad Mail-
rosium,

Quia nobilissimo coenobio in agro Scotico, Mailros sive Melros,
nomen sortitus est. Erat hoc “Tuidi fluminis circumflexu clausum‚'' ut
ait Beda lib. V. Histor. Ecclesiast. Gent. Anglor. cap. X111. Unde
error in eo tollendus lib. IV. cap. XXVII. ubi situm ait ad Tiudi
fluminis ripam: sed corrige Tuidi flumen, enim illud hodie separat

U

