GENTIS SCOTORUM, LIB. XII. 471

Stephanus, monachus ejusdem gentis et coenobii professus, ut in
actis ejus, et ex iis apud Uvionem lib. 111. Mosandrum, Surium
tom. 111. et alios, videbis. Memoria, ut videtur, exoleverat 3 et cum
templi novi fundamenta jacerentur, inventum est gloriosum corpus,
cum hac inscriptione: “ Hic requiescunt ossa bonae memoriae Mau-
rini, qui in ecclesiae atrio martyrium passus, sub die 4. idus Junii.”
Nihil eum scripsisse suspicor, aut si scripserit, periisse.

Annus quo venit a Scotia incertus; passus est itidem incerto anno.
Historia scripta anno CM. inventum ossuarium LXIV. annis post hanc
scriptionem. Colitur passio die x. Junii, inventio die XIII. Octobris.
Molan.

S. MALCALLINUS. 891 .

S. MALCALLINUS Scotus, Levinia provincia oriundus, id est, ex
montanis Silvestrium, quos vocamus, partibus genitus, ut historia
SS. Lotharingiae fidem astruit apud Cheynaeum3 quare ab impe-
ritis Hibernus audit, contra rationem et acta. Monachus Scotiam
deseruit, et amore Dei exul, loca sancta invisit, in reditu Vero-
dunum appulit, juxta quod eremum incoluit, e qua extractus, mo-
nasterio praepositus, auream Scotorum suorum pietatem secutus.
Appendix Flodoardi: ‘⁶ Vir Domini Malcallinus, natione Hiberni-
cus, Virduni, in vigilia Vincentii‚ levitae, et martyris, vitam transi-
toriam, quam habebat exosam, deseruit, et cum Domino vivere fe-
liciter inchoavit3 qui praefatus abbas in corpore quiescit in ecclesia
S. Michaelis archangeli, cujus abbatiam, dum corporaliter in hoc
seculo maneret, pro moderamine rexit.'’ Hibernicum vocat ex con-
suetudine seculi, nam sic Scoti montani tunc dicti. Martyrologium
Romanum die xvi. Decemb. Aberdoniam in Hibernia illo sensu locat,
ut omittam hodie inter Silvestres illos Malcallinorum seu Makalli-
norum familiam vigere, ex qua hic sanctus originem habuit. Scripta
deperierunt.

Depositus est abbas et confessor anno DCCCCLxxvnl. Colitur die
XXI. Januarii. Uvion in praetermissis ad lib. 111.

