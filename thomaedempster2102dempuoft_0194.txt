516* HISTORIA ECCLESIASTICA

Bucholzeri Indice chronolog. pag. CCLXXI. Joannes Leslaeus lib. IV.
pag. CXXXVII. Sigebertus Gemblacensis in Chronico: “ Coelestinus
papa ad Scotos in Christum credentes Palladium primum mittit
episcopum.’' Ergo ante illius adventum Scoti in Christum credebant.
Ado Viennensis in Chronico aetate vl. “ Scotis Christum credentibus
ordinatus a Papa Coelestino Palladius primus episcopus mittitur.'’
Venerabilis Beda libro. Ι. Histor. Ecclesiasticae Gent. Anglor. cap.
XIII. cujus lemma est, ‘⁶ Palladius ad Scotos jam credentes venit.’'
Sequuntur deinde z ‘⁶ Anno Dominicae Incarnationis quadringentesimo
vigesimo tertio Theodosius junior, post Honorium, quadragesimus
quintus ab Augusto, regnum suscipiens, viginti et septem annis tenuit}
cujus regni anno octavo Palladius ad Scotos in Christum credentes
a pontifice Romanae ecclesiae Coelestino primus mittitur episcopus.”
Eadem Hermannus Contractus. Comes Veringensis in Chronico
eodem anno: “ Palladius episcopus a Coelestino papa ad Scotos jam
Christo credentes mittitur ;'' primus episeopus scilicet Romae ordina-
tus, ut admonui, nam diu ante episcopos suos Scotica ecclesia ha-
bebat, ut ex Apparatu nostro Historico liquet. Marianus Scotus lib.
11. aetate VI. consentit: “ Ad Scotos in Christum credentes a Papa
Coelestino Palladius episcopus primus missus est.’' Concors est nos-
tratium annalium fides. Appositissime Hect. Boeth. lib. V11. Hist.Scot.
in fine: “ Inter nostrates Palladius episcopus a Coelestino pontifice
maximo ad Scotos in Christum credentes missuS, ut Pelagianam haere-
sim, quae jam magnam Britanniae partem infecerat, a Scotorum gente
arceret, populumque ad veram pietatem, a qua continua bellorum
atrocitate paulum aberraverat, rite reduceret. Erat Palladius primus
omnium, qui sacrum inter Scotos egere magistratum, a :ummo pontifice
episcopus creatus, quum antea populi suffragiis ex monachis et Cul-
deis pontifices assumerentur. Is utilibus ac piis concionibus Scotos Pic-
tosque a quibusdam superstitiunculis gentilibusque ritibus, nondum
in illis populis post relictam idololatriam exterminatis, purgavit3 ob
quas res Scotorum Apostolus a posteritate est appellatus. Post multos
tandem pios sudores, ac religiosa opera Christi dogma propalando
pro mortalium salute impensa, Forduni (vico in Mernia nomen
est) beatissimum hujus vitae exitum sortitus, fatis concessit, ubi
sacrae ejus reliquiae, in multo habitae honore a multis illuc religio-

