538 HISTORIA ECCLESIASTICA

Bobiensis, cum eo Luxovium profectus, cum eo inde a Theodorico et
Brunechilde expulsus, Franciam lustravit, donec Constantiam urbem
in Armoricis appulisset; in cujus suburbano coetum monachorum col-
legit, quibus in summa regulae observantia praefuit, magistro suo
simillimus. Scotum autem esse liquet, nam nemini Luxovio exire
cum sancto viro permissum, qui non ejusdem concivis et conterra-
neus, hoc est, Scotus- S. Jonas cap. XXIII. pag. CLIX. Scripsit
Ad Monachos collectos lib. 1.
Epistolas ad Columbanum lib. Ι.
Floruit anno DCXXI. Dies cultus est incertus.

S. PROMPTIA. 1020.

S. PROMPTIA virgo, soror S. Gibriani Scoti, quae cum eo septemque
fratribus patria egressa, in Galliis regulariter vitam in timore Do-
mini transegit, et in territorio Rhemensis archiepiscopatus sancto-
rum operum plena quiescit. Flodoardi Historia.

Deposita est anno DXIX. J ac. Cheyneus.

POSSENNIA. 1021.

S. POSSENNIA, soror itidem superioris, et virgo, eodem vitae genere
usa, eadem in provincia, jejuniis et orationibus dedita, vixit, et in
eadem deposita, sanctorum itidem albo, saltem ab episcopo loci, inser-
ta, colitur. Idem Flodoardus.

Annus idem cum sorore, dies vero incertus.

PATRICIUS. 1022.

PATmcms, SS. Trinitatis monachus, natus Dornae in Sutherlandia‚
monasterii Aberdonensis superior, cum sectarii omnia temerarent,
jamque ipsum coenobium, ferro flammaque saevituri, demoliri appa-
rarent, concionaturus obviam processit; sed illi qui Deum contemp-
serant, ipsumque verum cultum aboleverant, nequaquam sacerdotibus
parcere decreverant, verum eum scalis praecipitatum, eliso cerebro,
interemerunt.
Necabatur anno Mnmx.

