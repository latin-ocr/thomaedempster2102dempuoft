HISTORIAE ECCLESIASTICAE
GENTIS SCOTORUM

LIBER Χ.

S. KENTIGERNUS. 753.

S. KENTIGERNUS genitus Eugenio Scotiae rege, et Diva Thamete,
sive Tharni filia Lothi Pictorum regis. Frustra sunt Lelandus‚
CapgraviuS‚ Balaeus, Godwinus, et tota haereticorum caterva, patrem
ei Britannum quendam affingentes; Scoti regis filium fuisse docet
Arnoldus Uvion lib. 111. Ligni Vitae pag. XIX. J oannes Leslaeus lib.
1v. Hist. pag. CXLV11. et meminit Chorograph. Britan. pag. DXLvm.
Episcopus erat Glascuae, dum in Scotiam trajiceret S. Columba. Hect.
Boeth. lib. IX. Histor. Scot. pag. CLXVII. Sed sede pulsus, in Wal-
liam se contulit, ibique ecclesiam struxit inter fluvios Elwyd et
Elwy‚ unde issi in Annalib. Anglorum cognomentum Eluius. Camden.
licet haereticus, tamen hunc et bonum et sanctum virum vocat, epi-
scopum Glascuensem [p.] Dxmlx. et Asaphum ejus discipulum, virum
integerrimum, cujus sanctitatis fama brevi ingentem accivit numerum
religiosorum hominum, ut monachi numerentur DCLX. crescente in dies
merito Maglonis regis munificentia, sive Malgonis, aut Maglocuni.
Ecclesiola illa in episcopatum versa est, qui Elguensis, Eluensis, et
Lanelwensis tum dictus, postea a S. Asapho, ejus discipulo ac suc-
cessore, Asaphensis vocatus, nomen et dignitatem hodie, licet tenui
fortuna, retinet. Illud haeretico Balaeo dignissimum commentum,
matre virgine natum Kentigernum. Incredibiles sane ejus monasti-
cae vitae cura ac continentia, adeo ut vir apostolicus, nec aliter, no-
minaretur3 nam non solum Caledonios, Horestos„ Athalos, vicinasque
Scotiae insulas, ac occidentalem Angliae partem, praesenti pietate
instruxit, sed et discipulos misit in Norvegiam, Orcades, et Islan-
diam. Post aliquot annos ab episcopatu, censibus ac immunita-

