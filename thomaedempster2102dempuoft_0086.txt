416 HISTORIA ECCLESIASTICA

JOANNES KUNINGHAM. 763.

J OANNES Kuningham, seu Cuningamius, ex nobilissima comitum
Glencarniae familia, clarissimum a S. theologiae studio nomen sor-
· titus, tota Europa lustrata, Asia etiam ac Africa visis, Parisiis substi-
tit, communi scilicet eo seculo literarum emporio : ac postea nescio quo
fato, Paderbornensis episcopus renunciatus a Bonifacio IX. recusato
honore ad Scotos suos redux, ad finem vitae bonis artibus incubuit.
Male Anglum facit Sixtus Senensis in Bibliotheca Sancta lib. IV. et

Kiningham vocat. Scripsit

Lecturam in Threnos lib. 1.
Claruit anno MCCCXCIX.

S. KILIANUS. 764.

S. KILIANUS hic, ab Herbipolensium apostolo diversus, S. Levini
archiepiscopi ex Scotia comes itinerum, laborumque socius, sanctita-
tis discipulus, ac demum passionis spectator, sanctissimi martyris
corpus in Hauthem, vicinum martyrio vicum, cum sociis suis ac con-
discipulis Helia et Foillano religiose detulit. Vita S. Levini, cujus
epitome apud Franciscum Haraeum, id ipsum testatur die XII. No-
vembris. Scripsit
Vitam et Gesta Levini magistri lib. 1.
Scribebat anno Dcxxxm.

S. KUNDAKAR. 765.

S. KUNDAKAR monachus, ac discipulus S. Bonifacii, Germaniae
apostoli, auctore Othlono Fuldensi in Vita ejus lib. 11. pag. CCCCLXI.
forte* et martyrii ejusdem socius, qui cum aliis enumeratur a Not-
kero Balbulo in Martyrologio N on. J unii, nisi quod Gundechar voce-
tur; sed nomina illa saepe corrupta. Ejus est
Instructio ad Frisios lib. 1.
Floruit anno nccnv.

