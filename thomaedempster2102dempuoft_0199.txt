GENTIS SCOTORUM, LIB. XV. 521

se natum contendunt, Scotum esse ego probo. Sigebert. Gemblacens.
Chron. ad annum eccxcw. ‘⁶ S. Patricius Scotus cum suis sororibus
venditur in Hibernia, ubi cum esset regis porcarius, angeli saepe
alloquio fruitur.” Clare ille gentes eas sejungit, et in Scotia natum, et
in Hibernia venditum vult. Ado Trevirensis in Martyrologio xvn.
Martii z “ In Scotia natale Sancti Patricii, episcopi et confessoris, qui
primus ibidem Christum evangelizavit.'’ Franc. Maurolycus Marty-
rologio eodem die: ‘⁶ In Scotia natale Sancti Patricii episcopi, qui
primus ibi Christum evangelizavit, et maximis virtutibus et mira-
culis claruit, atque in Hibernia ad edomandos barbarae gentis animos
ope divina barathrum fecit horrendum, quod S. Patricii Purgatorium
hucusque appellatur, in quod descendentes quidam, reversi mirabi-
lia se vidisse referunt.'’ Et ille Hiberniam a Scotia separat. Petrus
Galesinius Protonotarius in Martyrolog. “ In Scotia S. Patricii, epi-
scopi et confessoris, qui primus eam nationem Christi sacris imbuit.'’
Usuardus itidem in Martyrologio, quod rogatu Caroli Magni compo-
suit: “ In Scotia natale S. Patricii, episcopi et confessoris, qui pri-
mus ibidem Christum evangelizavit.” Ab eo, puto, hauserunt juniores,
Ado, Maurolycus, et Galesinius. Haec Siculi, Itali, Germani, et Galli,
de S. Patricii patria prodiderunt, et natalis hic non ortus primus, non
depositio, sed dies consecrationis in episcopatum; Hilarii ΡΡ. epist.
ad Ascanium, S. Paulini epist. XVI. ad Delfinum, S. Ambros. lib. nx.
epist. Lx. ad Felicem3 quod Hirlandi ignorarunt, in suis contra Sco-
tiam et Thomam Dempsterum famosis libellis. Quid Angli censeant
exquirendum, qui vicinia loci diligentius res nostras cognoscunt et
scrutantur. Silvest. Giraldus Cambrensis Topogr. Hibern. cap.
xvt. ‘⁶ Patricius vero natione Britannus, vir vita et sanctitate
conspicuae, regnante Largirio Nelli Magni filio insulam Hiberniam
intravit, et gentem inveniens idololatram varioque errore delusam,
primus in ea, divina opitulante gratia, fidem Christianam et praedi-
cavit et plantavit. Baptizatis itaque catervatim populis, et tota
jam insula ad Christi fidem conversa, apud Ardmacham sibi sedem
elegit, quam etiam quasi metropolim constituit, et proprium totius Hi-
berniae primarium locum3 episcopos quoque congruis in locis collocavit,
ut in partem vocati sollicitudinis, quod ipse plantaverat, et ipsi riga-
rent, Deus autem incrementa daret.” Ille diserte Britannum facit,

