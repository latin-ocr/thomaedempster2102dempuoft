524 HISTORIA ECCLESIASTICA

auctor vetustissimus, sed a librariis aut sciolis corruptus, in Vita S.
Patricii prodit Palladium, intactis rebus Scotorum, ab illis fuisse re·
pulsum, ac in munere quo fungebatur archidiaconatus esse defunc-
tum, eique successorem Patricium gentem eam ad fidem convertis-
se: quod etsi historicae ecclesiasticaeque veritati sit contrarium, ta-
men a Graeculis magno consensu est receptum. Ruffin. lib. 1. Histor.
Ecclesiast. cap. XI. Nicephor. Callist. lib. VIII. Histor. Ecclesiast. ca-
pit. XXXIV. et transcripsere illos Ant. Sabellicus et Gilbertus Gene-
brardus ; quos omnes in manifesto errore versari, et supradicta a me
iu S. Palladio, et in Apparatu Hist. facile convincunt ; et illud non de
Sectis, sed de Hibernis intelligendum docent verba Martyrologii
Romani die laudato: ‘⁶ In Hibernia natalis S. Patricii, episcopi et
confessoris, qui primus ibidem Christum evangelizavit, et max-
imis* miraculis et virtutibus claruit.” Sola haec est auctoritas
quae Hibernum convincit fuisse, sed non magni ea momenti, si-
quidem Martyrologium de depositione, non temporali ortu loqui-
tur; ita falsi qui ex hoc loco Hirlandum contendunt, uti et fabu-
latores illi qui in Galliis natum volunt, a Scotica nave piratica
aut Saxonica puerulum inde sublatum in Hibernia divenditum,
in Anglia educatum, porcorum in Hibernia pastorem seu subulcum,
Romae institutum3 quaepugnantia simul omnia vera esse non pos-
sunt, et Gallos dejicit spe sua Malmesburiensis loco laudato, qui
eam opinionem ridet. Nec desunt qui triginta annis in Glastem-
burgensi coenobio commoratum eum fingant in Anglia. In his
Gulielmus Camdenus in Britann. Descript. in Belgis, vulgo Dor-
setsffire, pag. CLVII. Sed refellitur hoc facile, cum seculari ille vitae
professione non etiam monastica reperiatur egisse, nisi forte dicant
in monasteria monachorum admissos seculares, quod non legi. Sunt
tamen qui eum canonicum regularem fuisse velint; in his Joannes
'l‘rullus Aragonius lib. 1. Histor. Can. Reg. cap. V. quod et verum
esset, non tamen monachus foret, cum canonici regulares non sint
monachi. Joannes Baptista Cicada, S. R. E. cardinalis, Bernardi-
nus Scotus‚ Zacharias Ferrerius, Hieronymus Mentuatus, contrarium
docuere.

· Utcunque sit, certe Hibernorum est apostolus. WVernerus Rolevin-
chus in Fasciculo Temporum: “Patriciiis, filius sororis S. Martini, mit-

