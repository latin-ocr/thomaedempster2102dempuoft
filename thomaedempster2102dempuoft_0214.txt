5:36 HISTORIA ECCLESIASTICA

PHILIPPUS. 1015.

PHILIPPUS et ipse ejusdem monasterii abbas numero XXXII. sub
quo coenobium, decessorum incuria, in ultimam et-non ferendam pe-
nuriam incidit, ut aedibus collapsis monachi omnes excederent; quam
vastitatem et desolationem mors ipsius statim est insecuta; quo de-
functo Laurentius Herbipolensis antistes, bulla impetrata ab Alexan-
dro VI. pontifice, regimen a Scotis‚ in quorum gratiam fundatio facta
fuerat, ad Teutones transtulit, sub quibus varia fortuna diu fuit.
Nimium vehemens in Scotos nostros est Joannes Trithemius abbas,
eo Spanheymo translatus, sed excusat Joannes Busaeus, doctissimus
J esuiticae societatis pater. Scripsit Philippus
De miserabili Monasterii Desolatione lib. I.

Sedit anno I. obiit an. MCCCCXVII. Primus abbas Germanus qui
Scotis eo in monasterio regendo successit, fuit Kilianus Crippus. Vide
Chronicon Trithemii.

S. PASCHASIUS. 1016.

S. PASCHASIUS‚ princeps legationis Romanae, cum a sanctissimo Vic-
tore pontifice Donaldus Scotiae rex doctores obnixe petiit, quorum
opera pia Scoti Christiani fierent. Paulus J ovius in Descriptione Sco·
tiae, Quinam hi doctores primi et apostoli Scotiae fuerint, a nos-
trarum rerum scriptoribus proditum non erat, nisi Lismorensis mo-
nachus anonymus id nos docuisset. Scripsit
Contra Ritus Paganos lib. 1.
Institutionem ad Neophytos Scotos lib. Ι. Anonymo
Lismorensi [auctore].
Vivebat anno CCIII. eo enim anno Scotia ad fidem conversa, dixi in
apparatu. Colitur Dornae in Sutherlandia XII. Decemb. Breviaria
scotica.

