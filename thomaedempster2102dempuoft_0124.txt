454* HISTORIA ECCLESIASTICA

S. M ARNANUS. 852.

S. MARNANUS‚ sive Marranus, sanctissimus antistes, populum suum
mira pietate instruxit. Scripsit multa, sed apices paucorum superant ;
in his,

Pro Foedere servando lib. 1. quod Scotiae rex Indulphus
cum Anglis contractum inviolatum servavit, Danorumque
reges Hagonem, Morvegum, et Henricum cum universis
copiis delevit, post Analassum eorundem regem septennio
ante exstinctum acie, et cum suis ad internecionem datis.

Monitorium ad Ecclesias patrias lib. 1.
Floruit anno DCCCCLXII. Colitur die 11. Martii. Breviar. Scotic.

S. MAKKESSAGUS. 853.

S. MAKKESSAGUS Scotos episcopali dignitate rexit, ex Culdeorum, ut
existimo, ordine electus. Aedes ei sacra [in] Levinia‚ prope comitatum
de Menteth, vocatur Templum Portus, nundinis et frequentia populi
celebre. Scripsit
Manipulum Precum lib. 1.
Catechesin ad Neophytos lib. 1.
Floruit anno DXX. Colitur die X. Martii. Breviar. Scotic.

S. MUNDUS. 854.

S. MUNDUS‚ abbas in Argathelia, austerae admodum et continentis
vitae, scripsisse putatur multa 3 in his,

Fascini et Veneficiorum Disquisitionem lib. 1. Illa optimum
principem Duffum regem violaverant mirifice, ac lectulo
affixerant.

Vixit anno DececLXII. Colitur die XV. Aprilis. Breviar. Scotic.

S. MAGNUS. 855.

S. MAGNUS, gente Scotus, ad Orcades insulas, quae pietatem quani
a SS. Brandano et Machute olim hauserant exuenteS‚ in priorem

