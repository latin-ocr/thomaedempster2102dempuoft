GENTIS SCOTORUM‚ LIB. XIV. *511

S. OSMANA. 989.

S. OSMANA, virgo regia, cum beatam vitam in terris diu egisset, se-
pulturae memoria aboleri coepit, tum ipsa indicavit. Res autem sic se
habet, ex Thoma Cantipratensi lib. 11. Apiarii apud Surium tom. 111.
Presbyter quidam in Galliis ad Iotrense monasterium veniens, in
crypta quadam, ubi sanctorum corpora quiescebant, orabat, et cum
sancti cujusdam tumulum, ex alabastritide, praeter mentem aperuisset,
nec tamen ejus nomen aut meritum scire posset, piam postmodum
Luitgardam rogavit, ut a Domino peteret ejus nomen revelari; illa se
totam confert ad rogandum Dominum, et cito quod voluit impetrat,
apparuit enim ei instantius oranti, et ait, “ Ego vocor Osmana, vir-
go, filia quondam regis Scotiae, et per miraculum Domini in Gallias
adducta, sancte vixi, defunctaque ibidem sum, ac sepulta solenniter,
sed mei tandem per incuriam incolae obliti sunt.‘' Eadem nocte se·
quenti ipsa repetiit presbytero oranti, atque ita virgo Dei pristinum
inter homines honorem et cultum recepit. Vita S. Luitgardae lib. 11.
Miror vehementer cur Gabriel Flamma in sua Sanctorum Vitarum
versione Italica eam Ostianam vocet; sed vehementius mirari subeat,
quae furiae Hem-icum Fitz-Simonem et alios Hirlandos impellant, ut
hanc Hirlandiae donent, Scotiae suae auferant3 nam, ut omittam
eam non aliter quam Scotam in revelatione vocari, Hirlandia in pen-
tarchiam divisa erat, ut non potuerit dici filia regis Hiberniae,
etiamsi Scotia fuisset Hibernia, quod est falsissimum, sed filia regis
Ultouiae, Momoniae, aut aliquid simile: sed eos Furiarum tertiae
relinquo, et S. Osmanam repeto, quae decenter collocata, a piis homi-
nibus culta.

Revelavit se anno MCCXI.. Colitur xxn. Novembr. Martyrolog.
Anglicum.

S. ORBILLA. 990.

S. ORBILLA, virgo Scuta, consanguinea S. Abelis archiepiscopi
Rhemorum, ab eo patria sua evocata, ut monialibus praeesset,
diu Rhemis vita sancta, et continentiae laude bonisque operibus

