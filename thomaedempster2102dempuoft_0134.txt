464 HISTORIA ECCLESIASTICA

summum futurum: utinam tantum boni Christianae rei et litera-
riae contingat. Versus sunt z

Te quanquam immeritam ferit, o regina, securis,
Regalique tuum funus honore caret,

Sorte tua gaude, moerens neque Scotia ploret3
En tibi pompa, tuas quae decet exequias.

Nam tibi non paries atro velatur amictu,
Sed terras circum nox tenebrosa tegit:

Non tibi contextis lucent funalia lignis,
Sed coeli stellae: naenia tristis abest,

Sed canit ad feretrum superum chorus aliger, et me,
Coelesti incipiens voce, silere jubet.

Alterum est J oannis Dempsteri, bibliothecarii Veneti, gentilis mei:

Regibus orta, dedi reges, reginaque vixi,
Ter nupsi, tribus orba viris, tria regna reliqui ‚-
Gallus opes, Scotus cunas, dedit Angla sepulchrum.

Omnibus naturae fortunaeque dotibus instructissima princeps, in-
ter Angliae reges ad westmonasterium sumptuosissimo tumulo col-
locata, habet alia epitaphia, sed inepta et ridicula, quae tanti non
sunt, ut hic ponantur. Scripsit

Carmina Latine, Gallice, Scotice, varia et cultissima, lib. 1.

Consolationem diuturnae suae et iniquae Custodiae lib. 1.

Epistolas ad Regem filium, Regem Galliarum, Guisios con-
sanguineos suoe, Elizabetham Anglicam, perfidum propu-
dium ac prostibulum, lib. Ι. quarum nonnullas Camdenus
Annalibus suis inseruit.

Monita regalia ad Filium lib. Ι.

Passa est martyrium die XVIII. Februarii anno MDLXXXVH. fe-
mina coelo dignissima, ut quae omnes Christi martyres captivitatis
supplicio longe superavit3 neque enim ullus martyr XIX. annorum
squalorem ac hostilem custodiam sensit. Audio ossa, ad regum
Anglorum sepulturam Westmonasterium translata, miraculis clarere.
Martyrem vocat Historia Gallica Petri Matthaei tom. 11. lib. VI. nar-

rat. 11. ex libello supplici Catholicorum Anglorum.

