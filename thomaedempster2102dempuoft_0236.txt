558 HISTORIA ECCLESIASTICA

lustris regis Scotiae satus, extiturus haeres ejusdem. ” Legendum est
satu. Totum vitae ordinem deinde ac miracula prosequitur. Me-
minit Theobaldus ad Sigerum Lerensem praepositum, in vita Sancti
Gummari apud Surium tom. v, die Octobr. XI Is ergo cap. XIV
‘⁶ Eodem tempore fuit Rumoldus, vir sanctus, divina gratia plenus,
qui vitia penitus mortificans ad virtutum culmina in dies contendebat,
non die non nocte a bono vacabat opere, sed carnem suam vigiliis et
jejuniis attenuans, orationibus assiduis incumbens.’'

Quam magnifice de eo sentiant Machlinienses, audiendus est J oan-
nes Molanus in Natal. Sanct. Belgii die 1. J ulii, apud Aubertum Mi-
raeum lib. de Canonicor. colleg. cap. LXXIV. “ Beati Rumoldi opus
est monasterium apud Malinas, qui locus, quantumvis a Nordmannis
esset vastatus, tam celebris antiquitus fuit, ut connumeraretur in por-
tione Caroli, quam de regno Lotharii, in divisione cum fratre suo Lu-
dovico facta, accepit. Fuit autem ab, initio fundationis, non mona·
chorum, sed canonicorum monasterium. Situm erat in pratis intra
ulmos, setl paulatim Mechlinia ex parva urbe trans Dilcana adeo ex-
crevit, ut nunc Collegium S. Rumoldi. in meditullio urbis situm sit,
et a Paulo IV. pontifice maximo erectum est in archicathedralem pri-
mam Belgii ecclesiam. In coemiterio hujus ecclesiae situm erat ora-
torium sive sacellum, a D. Rumoldo constructum, in quo is frequenter
meditari solebat3 quod cum in summa apud plebem Machliniensem
veneratione esset, fidei hostes qui sibi Gensiorum nomen sumpserunt,
funditus cum multis aliis sacris locis everterunt. Ab iisdem, dum ex
improviso urbem occuparunt, inventumest in medio ecclesiae corpus
S. Rumoldi, et foedissime conculcatum et dispersum3 Dei tamen be-
nignitate ex cranii cicatrice notum, ope Virginis est conservatum.
Periit etiam feretrum ejus: siquidem cum multis miraculis et victoria
contra hostes clareret, fullones et textoreS, eorumque consortes, anno
millesimo trecentesimo sexagesimo nono, ob victoriam recentem per
ejus merita obtentam, ei ex voto construxerunt feretrum aestimatum
in registro civitatis in argento et factura ad sexaginta millia floreno-
rum, praeter gemmas et alia quae postea accesserunt. Novissime
celebre donarium adjecit Margarita Maximiliani Ι. imperatoris filia,
Belgii gubernatrix, ut feretri valor fuerit ultra vas auri cum ab hos·
tibus religionis profanabatur.

