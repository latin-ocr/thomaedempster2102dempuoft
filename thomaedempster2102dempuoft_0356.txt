67 4 HISTORIA ECCLESIASTICA

profugus in Scotiam rediit, ubi Isabella Gordonia, ex qua liberos
septem sustulerat, repudiata, aliam ei superinduxit, et in Belgium, an-
tea jam sceleris abominandi asylum excogitatum, se recepit, ubi
Deo vindice ducente Ultrajecti, ut audio, turmae ductor, violato
praeter jura belli colonello, equis quatuor est distractus, poenas
justas licet dilatas et seras Deo, naturae, patri, justitiae, toti orbi
sustinens: Isabella autem conqu‚ impura illa Medea, cum liberis diu
inope vita tolerata diro novi morbi cruciatu dicitur exstincta, nec
ex tam nefanda prosapia quicquam praeter execrandam memoriam
superest.

Secundum has parricidales turbas Thomas decimo aetatis anno,
quasi inopiae et fortunae ludribio reservatus, hortante Joanne pa-
truo, causarum Edimburgi celebri patrono, solum vertit, et Anglia
lustrata in Cantabrigiam venit, ubi in aula Pembrocensi sub mo-
deramine D. Whalii aliquandiu studuit3 inde digressus in Galliam
cursum direxit, et Bononiam appulit: erat jam hyems asperrima,
et Caletum non multo ante tempore ab Hispano expugnabatur3
quare nec grata in urbibus mora, nec securum iter viis nive ob-
ductis, et armatis per agros volitantibus ac calles omnes obsiden-
tibus, quibus nihil territus in viam se dedit, et a Gallis quibus-
dam militibus pecuniis spoliatus, vestibus exutus, semivivus vix
Monstrolium cum paedagogo tenuit, ubi recreatus ab humanissi-
mo Waltero Brusio, in legione Lanovensi turmae ductore, Parisios
secutus quaestores militares appulit, cum in itinere paedadogus
obiisset.

Hic magnis beneficiis Joannis Fraserii cognati, Jacobi Lethi‚ et
Georgii Galloway popularium devinctus, de studiis cogitare coe-
pit, cum lues horrenda orta scholas auditoribus, urbem ipsam ci-
vibus spoliavit, ac Thomam corripiens ad cymbam paene usque
Charontis deduxit. Sed peste extuberante servatus, in Belgium
cursus destinavit, tutum, ut rebatur, tot laborum in illa aetate
portum; Gallus Hispanusque urbes et propugnacula, agrosque
ipsos, tenebant, villae exustae, agri, cultore viduati, jam squalidi3
tamen Roberto Moro comite eas angustias facile superavit.
Lovanii Scotorum erat Collegium, et Justus Lipsius profiteba-

