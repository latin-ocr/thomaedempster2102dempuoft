498 HISTORIA ECCLESIASTICA

regiae abusum lusit ingeniosissime, ut mihi videtur.

Cur stant clausi Anglis libri duo regis in ara,
Lumina caeca duo, pollubra sicca duo?

An cultum nomenque Dei tenet Anglia clausum Ξ*
Lumine caeca suo, sorde sepulta sua.

Obiit anno MDcxx. carus Hem-ico Bullionae duci, quo se post
custodiam Anglicanam contulerat, et jam in ultima senectutis ingra-
vescentis periodo dicitur Musas juveniliter coluisse ; vir bono rei lite-
rariae natus, si ab haeresi prava educatione non fuisset corruptus ; de
quo tamen dubito, nam audivi Catholicum excessisse.

. MATTHISONUS. 946.

MATTHISONUS, Neraci diu gymnasii praefectus, bonas artes docuit3 et
tandem laborioso illo onere deposito, advocationem causarum in sena-
tu Burdegalensi et avide arripuit et honorate exercet, nulli togato-
rum, ut audio, secundus, Edidit
Declamationes quasdam scholasticas forensi ritu lib. 1.
Encyclopaediam, decennio toto elaboratam, jam emittit, mag-
nae spei opus, lib. 1.
Vivit Neraci, et forum ornat.

DAVID MAKYNIUS. 947.

DAVID Makynius Aberdonensis ex nimia studii assiduitate gravem

capitis morbum contraxit, qui se per nares exonerans ad quaerenda

remedia in Belgium proficisci compulit3 sed medicorum ope incas-

sum implorata, ad suos rediit, et juventuti erudiendae se addixit3 vir

magnae ac reconditae eruditionis, memoria etiam in paucis rara.
Scripsit

In Sibyllina Oracula lib. 1. non falsa quidem illa et

adulterina, doctorumque lectione indigna, quae octo li-

bris circumferuntur, sed in vera Sibyllarum fragmenta,

quae eruerat ex Platone, Aristotele, Plutarcho, Aeliano,

Pausania, Justino Philosopho, Diodoro Siculo, Clemen-

te Alexandrino, Stephano, Eustratio‚ Hermia, Suida‚

