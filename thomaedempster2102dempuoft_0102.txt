432 HISTORIA ECCLESIASTICA

aliter Deo visum fuisset. Hinc colligo, et illum, et discipulos, et mer-
ces illas ejusdem esse gentis: vide lib. 111. in S. columbano.- nam
verisimile non est Scotum magistrum alienae gentis homines in co-
mitatum suum adsciscere voluisse. Scripta Luae ad memoriam nos-
tram non venere.

Floruit redux anno DL. Colitur XII. J ulii. Martyrolog. Anglic.

S. LUCIA. 797.

S. LUCIA, virgo Ursulana‚ martyr, gloriosas suas reliquias divinitus
revelare dignata, in regione Coloniensi ac Trevirensi colitur: sanc-
torum operum gloriam miracula, quae Deus per eam operatur, attes-
tantur. Ado in Martyrologio, et P. Canisius.

Passa est anno, die, et loco cum aliis communibus, CDLIV.

S. LUGADIUS. 798.

S. LUGADIUS, abbas Scotus, Divo Columbae in Scotia triginta annis
haerenti familiaris, ut auctor Adamannus in Vita illius, monasterium
rexit a se conditum in insula modica, quae in freto medio sita, quod
Scotiam ab Hibernia dirimit ;, haec quidem una earum quas veteres
Hebudes appellarunt, Giraldus cambrensis Leucadem, sive Inchadas ε
Ethicas vero nescio qua ratione Beteoricas, nisi forte, quod fretum
Hispanicum despiciant. Porro Lugadius Raclinam elegit, in qua do-
micilium Deo conderet, quo brevi tantus monachorum numerus conve-
nit, ut opus fuerit in continentem multos remittere. Observa hic, lec-
tor, ecclesiae illius fervorem, et ardentissimum Deo serviendi studium ;
nam cum monachi illi potuissent in continenti, locis fertilibus, coe-
nobia sua constituere, unde et necessaria victui sibi ipsis pararent,
atque aliis etiam prodessent conversatione, maluerunt tamen solitudine
abditi suae animae prospicere, ac piscibus, lacte, fructibusque silvestri-
bus vesci3 haec enim insula Richea, seu Ricina, ut et ceterae, fruges
non producit, ut Solinus notavit: et haec erant aurea illa, ac divino cul-
tui mancipata secula, quibus religiosi vinum, cervisiam, aut panem nesci-
rent. Vir S. Lugadius unus e primis videtur, qui austeram hanc vivendi
legem sibi suisque proposuerint, cujus discipulus S. Aidanus eandem re-

