:354

HISTORIA ECCLESIASTICA

Par tibi Roma nihil, cum sis prope tota ruina,
Quam magni fueris integra, fracta doces.

Longa tuos fastus aetas destruxit, et arces
Caesaris, et supersim templa palude jacent.

Ille labor, labor ille ruit, quem dirus Araxes
Et stantem tremuit, et cecidisse dolet :

Quem gladii regum, quem provida jura senatus,
Quem superi regum constituere caput z

Quem magis optavit cum crimine solus habere
Caesar, quam socius et pius esse socer:

Qui crescens studiis tribus, hostes, crimen, amicos,
Vi docuit, secuit legibus, emit ope:

In quem dum fieret, vigilavit cura priorum,
J uvit opus pietas, hospitis unda locum ;

Materiam, fabros, expensas axis uterque
Misit, se muris obtulit ipse locus ,-

Expendere duces thesauros, fata favorem,
Artifices studium, totus et orbis opes.

Urbs cecidit, de qua si quicquam dicere dignum
Moliar, hoc potero dicere, Roma fuit.

Non tamen annorum series, non flamma, nec ensis,
Ad plenum potuit hoc abolere decus:

Cura hominum potuit tantam componere Romam,
Quantam non potuit solvere cura defim.

Confer opus, marmorque novum, superfimque favorem,
Artificum vigilent in nova facta manus;

Non tamen aut fieri par stanti machina muro,
Aut restaurari sola ruina potest.

Hic supersim formas superi mirantur et ipsi,
Et cupiunt fictis vultibus esse pares.

Non potuit natura deos hoc ore creare,
Quo miranda desim signa creavit homo.

Vultus adest his numinibus, potiusque coluntur
Artificum studio, quam deitate sua.

Urbs felix, vel si dominis urbs illa careret,

Vel dominis esset turpe carere fide.

