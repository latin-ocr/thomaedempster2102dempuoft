866 HISTORIA ECCLESIASTICA

bium dicta, a Gallis Bursa: instante meridie ad prandium ei condixi,
sed ille laeto et renitenti vultu, ‘⁶ Conditionem,” inquit, “accipere non
possum, teneor enim sacramento nullius unquam nisi meas mensas
aditurum3 sed si non erit tibi ingratum, hospitiolum meum in vicinia
est, quo, si placet, concedamus.’' E vestigio illum secutus, venimus in
gurgustium illiberale, et ipse mihi sellam humilem et stramineam
porrexit, et, ut sederem, invitavit3 ipse sibi cadurci titubantis ac
male firmi spondam assumpsit, tum ad me stupore defixum conver-
sus, ‘⁶ Haec mea sunt,‘' inquit, “ et est ista sedes senectuti et hisce canis
reservata :⁹³ explicavit deinde mantile rusticum, ac ex parietina arcula
protulit panem secundum et cepe: “ Haec sunt,’' ait, “ fercula quibus te,
et carum et veterem amicum, accipio; non quia tu alia non merearis,
sed ego meliora non habeo. His ego multis jam annis vitae reliquias
protraho, et sunt sane dulciora quam magnatum mensae parasitica
arte conciliatae.” Post haec surrexit, et aquam fictili exemptam,
poculo fagino propinavit: non refero reliqua, quae ille mira vultus
gravitate protulit, et ego intentus non sine lacrymis excepi. Qui
legit haec, clarissimi viri memoriam mecum honorabit, et quantum
iniquitati temporum in virtutem liceat, secum perpendet, et mirari
desinet Socratis parsimoniam, aut Epicuri abstinentiam. Pecunias
aliquot mutui nomine accipere recusavit, quod se solvendo nunquam
futurum prae fortunae acerbitate intelligeret; dono tamen aliquas sibi
concedi passus est.

HUMFREDUS. 691.

HUMFREDUS, monachus Italus, in Scotia ad S. Andreae reliquias
devenerandas venit, et substitit, in prioratu ejusdem sancti curam
adethS, cellariusque factus. Scripsit,
Ad Henricum Wardlaw, Historiam Pignorum sanctissimi An-
dreae lib. Ι.
Vixit anno Menxxxv.

HONORIUS. 692.

“ HONORIUS Pisanus, archidiaconus Laudoniae‚’' ait Vita S. Filani,
“ S. conversationis, ecclesiam Dei scriptis suis adjuvit, haereses op-

