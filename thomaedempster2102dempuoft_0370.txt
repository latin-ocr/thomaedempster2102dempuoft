688 HISTORIA ECCLESIASTICA

simo purpuratorum principum collegio conquestus indigne se a
retrimentis illis et quisquiliis illis hominum haberi, et fides iis
tanquam perfidis et venalibus hominibus abrogata. Tum Thomas
literas ad Anglum dedit, acerbas quidem illas, et doloris justis-
simi plenas, quas ille aulicorum opera adjutus Romam misit, Ita-
lico sermone donatas; post octavum deinde mensem, cum quidam
purpurati principes eas damnassent, Thomas literis ab illis datis
sibi egregie patrocinatus est, et, Romam tendens, ipsum pontificem
subiratum colloquio repetito ita placavit, ut ille causam eam Jo-
anni Garsiae Mellino cardinali, et S. R. E. generali vicario, com-
mitteret. Et> res quidem ea Romae tentata, Bononiae tandem
absoluta, reconciliatique approbatis utrinque formulis Thomas et
Anglus; sed de toto hoc dissidio opusculum extat, quod tamen nunc
abolendum si Anglus quiescat, sin pergat· clandestinis insidiis no-
cere, edendum, ut posteritas cognoscat, quid inter bonam con-
scientiam et contumeliosam calumniam intersit, discernatque uter
alteri convitium fecerit, aut aestimationem inique violaverit. Nunc
ergo auditorio eximio ac honorificentissima professione, licet morbis
gravibus domo sua fatigata, hic Bononiae profitetur currente anno
MDCXXI. mense Martio.

Haec de se Dempsterus. Surpervixit autem postea usque ad diem
proxime sequentem nonas Septembris anni MDcxxv. Interea Bo-
noniae Museo, ubi primariam politioris eruditionis cathedram tene-
bat, summa cum laude vacavit, aucta ei ad aureos octingentos annua
pensione. Patavium ad eminentem juris civilis lectionem sollicite
accitus, oblatos pro annuo didactro aureos mille recusavit. A Pon-
tifice Urbano VIII. qui Dempsteri virtutem summopere semper ad-
miratus est, praeclara equitis aurati dignitate, acceptis primum
proxenio nummis centum, non sine eodem annuo censu, donatur, in-
signitur. In Academicorum NOCTIS album descriptus, inculpati ani-
mi, uberrimique ingenii exemplis, congressum illum nobilissimum
usque ad miraculum coluit, frequentavit. Variae fortunae hoc tem-
pore colluctatus, sapientis Stoici constantiam enixe retulit et ex-

pressit ; interim tamen calamo non pepercit, scripsit enim

