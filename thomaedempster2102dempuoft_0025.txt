GENTIS SCOTORUM‚ LIB. VIII. 347

HARTMANNUS. 659.

HARTMANNUS‚ sub S. Columbani regula, S. Galli in Helvetiis mona-
chus, vir pius et poeta clarus, cum ipso coenobiarcha Gallo ex Sco-
tia veniens, eo loci substitisse creditur. Innuit ipse quodam epigram-

mate :

Inde Columbanus, noster pater atque magister,
Alpibus excursis, aei-iisque viis,

Hic aderit praesens, alacrisque ad gaudia tanta,
Agmina conjunget consociata simul.

Conjunguntur ei celebres, gressusque fatigant
Tres quoque Francorum, Scotigenae pariter.

Inter illustres illius ordinis viros censetur, et nuper ejus edidit in
tomis Antiquarum Lectionum Henricus Canisius
Epigrammata varia lib. 1.
Poemata varia lib. 1.
Floruit anno DCLXX. sub Conrado II. imperatore, et Ferquhardo
11. Scotiae rege.

HERVAEUS. 660.

HERVAEUS, nobili familia ortus, quae etiamnum apud nostrates
viget, in aula Anglica diu vixit, primusque Bangorae episcopus
sedit, sed eam “ sedem spe majorum divitiarum reliquit‚” ait Gu-
lielmus Malmesburiensis, “ causatus, quod sibi et VVallensibus
non bene conveniret.’' Ei successit David Scotus, de quo supra hoc
opere suo loc03 ille vero alio translatus, sed haud facile eruere
quaenam illa fuerit ecclesia. Franciscus Godwinus pag. DCLX111.
putat eum fuisse primum Eliensem episcopum, sed falso; nam a
Bangorensi in Anglia cathedra ad Lexoviensem in Normania,
rege Angliae volente, transivit. Docet epistola MS. S. Anselmi,
Cantuariensis archiepiscopi, ad Henricum Ι. regem: ‘⁶ Henrico suo
karissimo domino, gratia Dei regi Anglorum, et duci Normano-
rum, Anselmus archiepiscopus fidele servitium cum orationibus.
Mandavit mihi dignatio vestra per electum episcopum WVintonien-

