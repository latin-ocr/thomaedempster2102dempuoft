574 HISTORIA ECCLESIASTICA

minatur Ivo Carnotensis Epist. v11. et Franciscus Juretus verba
producit Anselmi abbatis Beccensi‘s ad Fulconem Beluacensem
episcopum: “ Audio, quod tamen absque dubietate credere non
possum, quia Roscelinus clericus dicit in Deo tres esse personas,
esse tres ab invicem separatas, sicut tres angeli, ita tamen ut
una sit voluntas et potestas.’' Hunc errorem videtur docuisse
tantum cum junior esset, et postea resipuisse; nam ex literis
S. Anselmi, a monasterio Beccensi ad archiepiscopatum cantuari-
ensem translati, liquet datis ad Urbanum papam, eam illum
haeresim abjurasse in concilio quod Rainaldus Rhemensis archi-
episcopus indixerat3 et credibile est, abjurato errore illo ad epi-
scopatum fuisse illum promotum, qui tamen nec in tabulis De-
mocharis, nec apud uuum, quod sciam, nostratium historicorum.

Scripserat
De Trinitate lib. 1.
De Philosophia Aristotelica lib. 1.

Contra Reales, pro Nominalibus, lib. 1. Cujus sectae auc-
toritatem non vulgariter, sed multis post annis, promoverat
Gulielmus Ockamus Anglus t sed tamen inventio Ruscelino
Scoto debetur, quem ego nunc ab orco revocatum luce dono
recidiva.

Floruit anno MCXI. quo tempore obierit, non assero.

ROBERTUS ABBAS. 1086.

Ronanus, cognomento de Keldelith, vir claro sanguine et no-
bili ingenio, regni Scotiae cancellarius, amore coelesti, an turbulen-
torum procerum motu territus, an aliqua alia causa, compertum non
habeo, in monasterio Neubotel Cisterciensem monachum induit, ac
postea abbas creatus de Dunfermelin, indeque translatus crescenti-
bus sanctitatis et virtutis meritis, Joauni abbati de Melros defuncto
successit abbas, non sine maxima sanctitatis opinione. Scotichroni-
con lib. x. cap. xxw. Scripsit
De Successione Abbatum de Melros lib. Ι.

