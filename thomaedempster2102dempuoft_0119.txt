GENTIS SCOTORUM, LIB. XII. 449

cladibus addictos, data rursus benedictione, absolvit et sanavit.’'

Vitam ejus scripsit idem Sigebertus Gemblacensis, quam recitat
Laurentius Surius tom. VI. qui cap. 1. haec habet: “ S. Maclovius, no-
bilitate parentum apud homines seculi inter suos non mediocriter in-
clytus, citra oram Britannici maris fuit editus : pater ejus, Guent no-
mine, comes fuit, qui urbis Gimicastrum nornine conditor extitit3 ma-
trem ipsius Darual appellatam accepimus.’' Fatetur idem alios ejus-
dem acta, sed antiquiores celebrasse. Ita enim in Epistola ad Tiet-
marum Gemblacensem abbatem: ‘⁶ Vita piissimi confessoris Christi
Maelovii, quiet Machutes dictus est, diligenter quantum ad verita-
tem historiae antiquorum stylo erat exarata3 sed quia minus ordinate
digesta‚” &c. Adi ad Petrum lib. Χ. Catalogi cap. LXIV. Trithem.
de Vir. illust. Ordin. S. Benedicti cap. xxxv, Acta ejusdem extant
MS. in bibliotheca Vaticana, Baronio teste.

Recolit sanctissimam ejus memoriam ecclesia die XV. Novembris.
Martyrolog. Roman. eo die: “ In Britannia natalis S. Machuti episco—
pi, qui a primaevo aetatis suae tyrocinio miraculis emicuit.'' Eadem
recentiores Martyrologiorum auctoreS‚ Petrus Galesinius et alii. Franc.
Maurolyc. ‘⁶ S. Machuti episcopi et confessoris, qui claruit in Britan-
nia temporibus Justiniani imperatoris.’' Clarius Joannes Molanus
Addition. Usuardi: “ Ipso die Santonis civitate, depositio S. Maclovi
episcopi et confessoris in Britannia, urbe Alectes, qui a primaevo
aetatis suae tyrocinio, innumerabilibus miraculis splendide emicuit.''
Falso urbem Alethem natalem S. Maclovii patriam vocat, cum illa
sit in Minori Britannia, voceturque S. Malo hodie3 falso, inquam,
nam Britannum insularem faciunt omnes, et Gibertum qui leget cap.
XXI. facile intelliget non Gallum, sed Britannia insula oriundum:
“ Nam per scandala impiorum expulsus a suo episcopatu, apparato
omnis profectionis commeatu, collecto quoque fidei monachorum disci-
pulatu, longae navigationis exacto cursu, tandem potitus Aquitaniae
regionis portu, et deveniens ad partes Santonicae urbis, primo om-
nium interrogandum esse putavit si illis in locis vigeret ritus Christi-
anitatis.’' Si Alethae natus, ut contendit Molanus, quomodo fuit
ei longus navigationis in Santones vicinos cursus? Deinde cur, an
Christiani ibi vigerent cultus, ignoravit? Esto igitur verum in
Scotia natum, sede sua episcopali patria dejectum, in Aremorica

