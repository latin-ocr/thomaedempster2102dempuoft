GENTIS SCOTORUM‚ LIB. XVI. 567

Β. RICHARDUS A S. VICTORE Μ. 1078.

B. RICHARDUS a S. Victore, sive Victorinus a quibusdam dictus,
monachus scilicet S. Victoris ad muros Parisiorum, gente Paduanus
ineptissime dicitur a Joanne Trullo Aragonio lib. 1. cap. vl. et
Augustino de Novis Ticinensi, consentiente Basilio Serenio in prae-
fat. ad Indulta et Privil. Canon. Regular. cum opera ipsa et epita-
phium Scotum faciant, ut omittam omnium gentium et scriptorum
consensum. Ingens ei certamen fuit cum Andrea quodam Anglo,
ejusdem ordinis et monasterii monacho, qui opera illius impu-
denter et dicaciter reprehenderat3 sed Richardus noster tanta
modestia, et vere religiosa continentia, ac simul eruditione admi-
rabili, illi respondit, ut ille deinceps obmutuerit, nec quispiam con-
tradicere auderet, non modo omnium judicio victus, sed etiam suae
infamia petulantiae et dicacitatis oneratus, procacitatis suae et
temeritatis poenas luit, et vigebant in illis gentium suarum odia.
Sed missa Angli immodestia ad Richardum redeo, qui dicitur
Anglicus a Jo. Philippo Novariensi lib. 111. Chron. Canon. Re-
gul. cap. XXXVH. et lib. v· cap. ΧΠ. cum tamen Angli ipsi Sco·
tum fuisse fateantur. Pitsaeus pag. CCXIV. Porro fuit is “ vir in
divinis Scripturis eruditissimus‚” ait Trithemius lib. de Scriptoribus
Ecclesiasticis pag. CCLXVIv. “ et in saeculari philosophia nobili-
ter doctus, ingenio praestans, eloquio scholasticus, moribus et con-
versatione praecipuus ;'' qui gentem tacet, uti et Anton. Possevi-
nus Apparat. Sacr. pag. CXXXIV. et sixtus etiam Senensis: ita Scotiae
fatum est. Sixti sunt haec: “ Richardus, monachus et prior coe-
nobii Victorini Pariensis,” nescio an recte priorem faciat, ambi-
go, “ ordinis Canonicorum Augustinensium‚ vir honestate conver-
sationis et eruditionis gloria conspicuus, ingenio subtilis, et elo·
quio medius, inter Augustini argutiam et Bernardi dulcedinem
incedens, scripsit multa in divinas Scripturas mystici sensus opus·
cula, in quibus intellectum erudit, affectum accendit, et lectoris
studium ad majora promovet et producit.'' Addit Jo. Balaeus: ‘⁶ Dis-
putator omnium sui temporis acutissimus.” Plura Jo. Major lib.

