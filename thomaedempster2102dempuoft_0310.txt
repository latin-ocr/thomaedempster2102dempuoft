620 HISTORIA ECCLESIASTICA

canonum, et omnibus artibus liberalibus praeditus, Clementi V11.
familiarissimus, Avenione referendarius et auditor praecipuus, non
electus, sed spontanea provisione papae episcopatui Sanctandreano
impositus, mortuo Wilhelmo Landalli. Ad quus eximiae com-
mendationis titulum, audita vacatione episcopatus S. Andreae, fer·
tur de eo papam retulisse, quod idem Walterus dignior, judicio suo,
erat papatu quam episcopatu.'' Erat hic, ut ejusdem libri cap. XLVI.
habetur, “ mediocri prosapia genitus, et nobilitate morum genus-
excessit. Censor morum et corrector vitiorum, quo nullus seve-
rior in corrigendo, mansuetior in miserando, profusior in expen-
dendo, affabilior in loquendo, promptior in subveniend0.” Columna
ecclesiae, et vas eloquentiae dicebatur: cui hoc epitaphium apposu-
erunt:

Hic flos ecclesiae, directa columna, fenestra
Lucida, thuribulum redolens, campana sonora.

Scripta ab haereticis, Knoxio duce, exusta, sed apices hos accepi :

De Curia Avenionensi Relationes lib. 1.
Decreta Synodalia lib. 1. De Christiana Militia lib. 1.
Tractatus in J ure Civili lib. 1. De Indulgentiis lib. 1.
De Excommunicatione lib. Ι.
Solenues in J ure Canonico Quaestiones lib. 1.

Electus est anno MCCCLXXXV. Obiit vero MCCCCI. post quem
ecclesia ea pastore caruit xxx. mensibus totis: dicam in successione
illius sanctae sedis. Beati titulo eum honorat Brunus, ex actis illius
ecclesiae.

S. TURGOTUS AB. E. 1143.

S. TURGOTUS, vel Turgodus, Roger. de Hoveden Annal. part. 1.
pag. chxx. magni nominis vir, S. Malcolmo 111. regi ac S.
Margaretae reginae a secretis. Audiendus Hect. Boeth. lib. ΧΠ,
Histor. Scot. pag. CCLx. ‘⁶ Malcolmus, diruto veteri Dunelmensi
templo, novi ‘fundamenta jecit, Wilhelmo sacrae illius sedis episco-
po, et Turgoto priore, viro sanctissimo eruditissimoque, qui post
aliquantum temporis S. Andreae factus episcopus vitam S. Mar—

