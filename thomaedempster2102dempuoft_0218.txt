540 HISTORIA ECCLESIASTICA

Audomari et Tornaci.

Summarium Legis divinae lib. 1.
Contra Haereses nascentes lib. 1.
Acta Disputationis suae lib. 1. ,
De Missae Sacrificio lib. 1.

Exulavit anno MDLIX. cum primum in ecclesias furens haeresis
involavit3 ubi obierit, non deprehendi. ' ’

PECTELINUS. 1026.

PECTELINUS, Candidae Casae in Scotia antistes, eodem tempore se-
debat quo Hagustaldensem ecclesiam Accas administrabat 3 nec plura
de eo comperi. Scripsit 1

Epistolas ad Accam Coepiscopum lib. 1.

Florebat anno DCCXXXI. quem annum mors ipsius insecuta est;
cui Frithwaldus successit, eodem Wigorniensi auctore ; sed cum duo
priores Scoti fuerint, hunc Anglum esse volunt, sed ego nullo pro-
bato scriptore id affirmari video. Hoc sane certo liquet, candidae Casae
episcopatum semper ditionis fuisse Scoticae, nec unquam Anglico
juri subjectum, atque etiamnum hodie Galdiae seu Gallovidiae episco-

patus audit.

ROBERTUS PHILIPPUS. 1027.

ROBERTUS Philippus Sanchrensis, nobile literarum tirocinium in
Scotia egit, auxit Lovanii‚ absolvit Romae, Parisiis ita sacrae theo-
logiae arcana imbibit, ut cum in Scotia esset, novatores congressum
timentes, carceri eum publico a patre haeretico proditum mancipa-
rint, ubi constantia insuperabili minas eorum qui torquebant, ac cru-
ciatus sprevit3 Lutetiam reduX, philosophiam publice in Becodiano
est professus. Scripsit .
In omnia Aristotelis Opera lib. 1.
Fidei Controversias lib. 1.
Vivit adhuc Tolosae in sancto Presbyterorum Oratorii, cui se ad-
dixit, consorti03 homo sine ambitione, eruditus, ac suavissima morum
comitate.

