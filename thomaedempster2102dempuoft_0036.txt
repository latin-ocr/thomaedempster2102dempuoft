358 HISTORIA ECCLESIASTICA

perductus, in Turrim conjectus. Ejus extant multa, sed ego paucissi-
ma vidi, quorum hi apices sunt:

Philosophiae Aristotelicae Epitome lib. 1.

Orationes Rectoriae lib. 1.

Conciones ad Populum Parisiensem de Officio subditorum in
Principes suos lib. 1.

controversiae Religionis lib. 1.

Admonitiones ad Ministros lib. 1. vernacule.

Tractatus de reali Corporis Christi in Eucharistia Praesen-
tia, item vernacule, lib. 1.

Obiit martyr, sub arcta in Turri Londinensi custodia, anno MDCx.
uno solo crimine admisso reuS‚ quod furente plebeiorum factione cla-
rissimum et literatissimum Barnabam Brissonium, senatus Parisi-
ensis praesidem, et tot scriptis celebrem, nullius compertum crimi-
nis in Lautumiis passus sit strangulari, et cadaver contumeliis
affectum publico supplicii theatro in sacri ordinis dedecus aeternam
suffigi. Erat sane paulo in rebus fidei ardentior, nam et Foulerium,
virum domi nobilem, flagris caedi imperavit, et alios praepostera
pietate offendit3 cetera tamen, si causam religionis demas, mitissimo

et moderatissimo ingenio fuisse perhibetur. Qui plura cupis, lege Lu-
dovici Servini‚ regii in senatu Parisiensi advocati, forensem de eo

actionem .

PATRICIUS HUMAEUS. 677.

PA'riuqus Humaeus, equestri dignitate, a gentilitio patrimonio Pou-
luartius vocatus, magno ingenio, praeclaro eventu poeticen Scoticam
adornavit, regi non magis claritudine familiae, quam moribus suavis-

simis et rara eruditione carus. Scripsit

Cantiones Scoticas lib. 1.
Carmina amatoria lib. 1.
Odas [ad] Regem lib. 1.

satiram in Alexandrum Montgomerium lib. 1. et alia quac
ad manus meas non venerunt.
Obiit anno MDCX1.

