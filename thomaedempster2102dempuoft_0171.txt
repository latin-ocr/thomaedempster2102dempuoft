GENTIS SCOTORUM, LIB. XIII. 501

S. NICOLAUS. 952.

S. N1COLAUS, Culdeus, atque unus ex primis Scoticae ecclesiae epi-
scopis, saeviente per Britannias Maximiani persecutione martyrio af-
fectus, in urnam lapideam sacrosanctae reliquiae corporis, frustatim
concisi et truncati, repositae, atque una cum cruce quadam venerabili
in terram defossae, postea effossae hac inscriptione, venerationem
meruerunt, S. Nicolai Episcopi ,· quibus deinde Rex Alexander ΙΙΙ.
rogatu Glascuensis episcopi magnificam ecclesiam apud Pebles con·
struxit, quae, stante apud nostrates pietate, miraculorum gloria erat
illustris, et concursu mirabili frequentabatur. An aliquid hic primus
episcopus, ut puto, in Scotia martyr, scripserit, non deprehendi.

Passus est martyrium anno CCXCVI. Repertum sacrum corpus ex
inscriptione agnitum, et cum cruce exaltatum vn. idus Maii, anno
MCCLXII. qui fuit decimus et tertius Alexandri ΙΙΙ. regis, ut pluri-
bus in Scotichronico extat lib. XIV. cap. XVI.

S. NECTANUS. 953.

DE S. Nectano verba sufficient Hectoris Boethii lib. xl. Historiae
Scot. pag. CCXLv. “ Quo tempore, eodem Davide pio rege authore,
Aberdonensis sedes facta, et amplioribus donata reditibus, longe orna-
tior celebriorque cunctis est habita. Murthlaci sacrum magistratum
omnium primus gessit Beanus, vir pietate et eruditione insigni, inter
divos sed aliquot post annos relatus. In ejus locum suffectus Donor-
tius ; huic Cormacus successor, non absque sanctitatis opinione beatum
finem uterque sortitus. Nectanus inde tenuit pontificatum, quem Da-
vid Primus rex, jure inter divos numeratus, Murthlacensi sede Aber-
doniam translata, ut patrem semper veneratus, Aberdonensem antis-
titem voluit appellari.’' Mentio ejus apud Turgotum Dunelmensem
in Vita S. Davidis, et ab Aberdonensibus ut sanctus colitur, licet
sileant martyrologia. Scripsisse ferebatur

Vitam S. Davidis Regis lib. 1.

Vitam S. Margaretae Reginae lib. 1.

Floruit anno Mcxr.
Z

