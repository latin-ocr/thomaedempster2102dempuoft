GENTIS SCOTORUM, LIB. XIX. 689

Antiquitates, seu Historiam Bonon. lib. Notas in Accursium, lib.
Varia Poemata, et alia pleraque, quae jussu pontificis Romam delata
nobiliore tractantur manu, et dignos tanto viro typos exspectant.
Denique execrabili uxoris nequitia concussus, eamque ob rem ae-
rumnosis sub aestuante Canicula itineribus iteratis, Vicentiam perve-
nit, quod videre est ex epistola ad perillust. et reverendum admodum
(sic eum compellat) patrem Donnum Bassianum Gattum, eremitam
Hieronymianum, amicorum ac dominorum optimum, cujus verba,
ne paucula ex omnibus pereant, memoriae tanti viri consulens, tibi,
lector, propono, ex quibus cognoscis quam celeriter, quam sincere
egerit, quam periculose illatae occurrerit injuriae, heu frustra! “ Di-
latum officium non fuit, aut obsequii aut promissi oblivio, sed perpe·
tua inquies, et nusquam eodem loco haerentis error ac transcursio·
Senatus Venetus e vestigio SC. fures fugitivos retrahendos judicavit,
sed illi, ut rumore perfertur, Alpes superarant. Haec summa est
gestorum.'' Nam vix inde cum rediisset, et Butrium in agro Bono-
niensi, animum suae tranquillitati restituendi, et corpus itinerum
molestiis fatigatum nonnihil reficiendi causa (ut ejusdem utar verbis)
secessisset, ibi subita febri correptus, Bononiamque inde asportatus,
animam pie reddidit Deo, annum XXXXVII. agens, omnium studioso-
rum damno et luctu, suique relicto amicis grandi desiderio.

Sepultus est ad D. Dominici, ubi cippus ejus hoc insigne
praefert elogium z

LUGETE BONI, LUGETE Doc'r1.
Thomas Dempsterus inclytus ille vester hie conditur, ubi Historiam,
Poesim, Astraeam, Literas satius condi fuerat,

Scotia gloriose genuit, Italia provide rapuit, Felsina pie tumulavit.
Aethere Spiritus, hoc lapide cinis, scriptis Ingenium, ubique
Gloria eminet, colitur.

Tot magna diutius tam arcto claudi limite invidiosum fuerat.
Academia Noe'rls, tanti sui syderis occasum deflens, lachry-
marum vitali rore magis quam celte loquacem,
vobis spectandum exponit lapidem.

3 B

